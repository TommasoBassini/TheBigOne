Rapporto di aggiornamento del Capitano Edward Smith 
 
Giorno 46 
 
“Ci sono individui che semplicemente non hanno mai appreso il concetto di dignità. 
Non mi aspettavo che Lightoller avesse la faccia tosta di difendersi dalle accuse di negligenza di cui è ovviamente responsabile. 
Quando gli è stato chiesto di rispondere delle accuse a suo carico, l’uomo ha negato ogni forma di responsabilità sostenendo di aver svolto i controlli di sicurezza sulla tratta di navigazione come da protocollo. 
Ha continuato sostenendo di aver verificato più e più volte i suoi calcoli sui sistemi di navigazione della Concordius senza riscontrare anomalie o rischi di ogni sorta. 
L’ho intimato di togliersi il peso della colpa dalla coscienza e di affrontare le conseguenze delle sue azioni cose si confà al suo ruolo e al suo rango. 
Nonostante l’ultima chance concessagli, l’uomo ha ribadito l’assoluta veridicità delle sue dichiarazioni e di non avere colpe in merito agli eventi verificatisi nelle ultime ore; ha concluso sostenendo che l’attenzione e la minuziosità sono sempre stati predominanti nel suo lavoro ma, ancora più importante, è la sicurezza dei passeggeri in particolare quelli di una nave medica come la Concordius. 
Io è il resto del comitato giudiziario eravamo allibiti dalla sfacciataggine di questo…individuo; a stento riuscivo a trattenere la rabbia mentre comunicavo la decisione presa in merito alla vicenda. 
Lightoller viene sospeso permanentemente dal suo ruolo di navigatore perdendo sia il titolo che le autorizzazioni che la sua carica comportava all’interno della nave. 
Da adesso, fino al termine del viaggio, sarà rilegato solamente agli spazi adibiti ai civili; giunti su Pandora aggiornerò il centro di comando sugli ultimi eventi richiedendo una commissione disciplinare per prendere provvedimenti in merito a Lightoller. 
Anche se avvertito delle conseguenze l’uomo ha affermato di essere pronto ad affrontare la commissione e che, una volta a destinazione, darà le dimissioni in veste ufficiale ma, nonostante ciò, rifiuta di ammettere qualunque tipo di responsabilità riguardo all’incidente dei detriti: 
“Se c’è stato un problema veniva da fuori, non dalle macchine, non da me” 
Così ha concluso l’ex tenente prima di congedarsi dal comitato. 
Non so davvero cosa pensare dell’uomo, mi sembra un elemento valido, degno di fiducia… 
L’ufficiale Joseph Boxhall sostituirà Lightoller per il resto della tratta. 