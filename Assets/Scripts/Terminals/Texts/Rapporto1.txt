Rapporto di aggiornamento del Capitano Edward Smith 

Giorno 2 

“Questo è un aggiornamento sulla viaggio della nave medica Concordius, il veicolo è pienamente operativo e abbiamo carburante a sufficienza per percorrere la prima tratta del viaggio senza doversi fermare alla stazione di rifornimento Media Nox 53. 
Siamo diretti verso Pandora, una delle lune di Saturno all’interno dell’Anello F pertanto verrà percorsa la tratta standard Voyager 1 come stabilito durante il briefing con l’equipaggio. 
Secondo il tenente Lightoller le cartografie non mostrano irregolarità sul tragitto pertanto si stima di raggiungere la destinazione nelle tempistiche stabilite di cinque mesi, l’unica criticità è legata alla presenza di una scia di detriti spaziali ma Lightoller sostiene che procede troppo lenta perché possa collidere con la nave durante il suo spostamento pertanto la minaccia resta insignificante. 
I passeggeri non associati allo staff medico sono stati disposti come da procedura nelle camere di ibernazione all’interno dell’area abitata dove trascorreranno il periodo di viaggio fino alla destinazione.”