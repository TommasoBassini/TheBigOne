Rapporto di aggiornamento del Capitano Edward Smith 

Giorno 45 

“La situazione è precipitata così in fretta che molti di noi non hanno nemmeno avuto il tempo di realizzare quanto stava accadendo. 
Io stesso sono esitante nel trascrivere quanto si è verificato nelle ultime ore, potrei dover essere costretto a riaggiornare il diario di bordo tra qualche minuto vista l’assenza di certezze riguardo la sicurezza della nave. 
E’ già da alcuni giorni che il centro di comunicazioni accusava diversi problemi nel ricevere comunicazioni sia in entrata che in uscita; dopo il quinto giorno di viaggio i messaggi provenienti dal centro di comando erano danneggiati e difficili da interpretare. 
La cosa non è migliorata nei giorni seguenti, a stento possiamo confermare se il centro abbia ricevuto i nostri aggiornamenti perché noi di sicuro non ne abbiamo più ricevuti da loro. 
Ora, a ormai quaranta giorni di viaggio i sistemi di comunicazione sono ufficialmente morti, non riusciamo più ad inviare messaggi dalla Concordius ne riusciamo a ricevere la benché minima interferenza dall’esterno. 
La cosa assurda è che i sistemi di comunicazione non mostrano alcun segno di danni da usura o errori di avviamento del codice sorgente; i tecnici non riescono a spiegare la cosa e fino ad oggi la nave resta “sorda”. 
Vorrei poter dire che questa è la cosa peggiore che ci è capitata dall’inizio del viaggio ma, aimè, sarei un bugiardo. 
La verità è che nelle ultime ore abbiamo sfiorato la catastrofe, una scia di detriti, la stessa scia che Lightoller mi aveva garantito non avrebbe intercettato la tratta della Concordius per poco non ci ha completamente spazzato via dai radar. 
Siamo riusciti a individuare la scia per miracolo, appena in tempo per attivare i deflettori. 
La nostra unica fortuna è stata che i detriti erano abbastanza piccoli da essere respinti dai nostri scudi, se fossero stati più integri o…leggermente più grandi: 
La nave sarebbe stata squarciata da parte a parte e non avremmo nemmeno avuto il tempo di far evacuare i civili. 
Lightoller aveva il compito di garantire la sicurezza della tratta di navigazione di questa nave, quell’uomo è venuto meno alle sue responsabilità e questa negligenza è quasi costata la vista a centinaia di vite innocenti, alcune delle quali già lottano per sopravvivere. 
Mi occuperò di lui non appena avrò finito di redigere questo aggiornamento.